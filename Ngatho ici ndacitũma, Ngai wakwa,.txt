Ngatho ici ndacitũma, Ngai wakwa,
Nĩ ũndũ wa ciama nene, ũningĩire;
ũrotũra ũkumagio, hĩndĩ ciothe,
Nĩũndũ wa ũkaru waku, Imanueli.

(Gīcokero)
Amũkĩra, amũkĩra ici, ngatho ciakwa,
Kuuma ũniniinĩ wakwa, nĩnguonete,
Wĩ mwega, wĩ mwega, Jesũ, kĩambarario,
Rĩu, ũmũthĩ, na rũciũ, kinya tene.

Mbaara na ndihũ nene, cianangora,
Rĩmwe niĩ ngetigĩra, ngaigua guoya,
Roho ũrĩa wakĩheire, nĩguo ndorie
Ngona anyitĩte guoko, ngomĩrĩria.

Ndungata yaku Ayubu, yathĩnirio
Mirimũ yarĩ mĩritũ, nĩatoririe,
Agĩthĩnio mwĩrĩ wake, na indo ciake;
Ndaigana gũgũtirika, onete ũguo.

Arata akwa mandigire, o ũguo tũhũ,
Rĩu gũtirĩ o nomwe, ũngĩng'ethera,
Maragia na mĩhehũ, ta Judathi,
Atĩ nĩwandigire, wĩyonanie.

Cũthĩrĩria wone ngoma, e wĩrainĩ,
Aroiga tũtingĩtoria: Tũrĩ atoria!
Mĩrimũ mĩingi akarehe, ya gĩcacĩ,
Ekũigua ũguo, ekũigua ũguo, tũrĩatoria.

Ndirĩ na ũndũ niĩ ingĩkiuga, nĩnguonete, Ciama nene ũkaringa, ngĩkuonaga, 
Athuri ũkamahonokia, atumia,
Anake na airĩtu, ũrogocwo.