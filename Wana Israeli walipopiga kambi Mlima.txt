Wana Israeli walipopiga kambi Mlima Sinai,
Musa alipanda juu ya mlima kumsikiliza Bwana,
Mungu kawakumbusha aliwabeba juu ya mbawa za tai,
Na kuwasogeza kuwaleta karibu na yeye mwenyewe.

Lakini nyinyi ni ukoo mteule
Makuhani na ni taifa takatifu,
Mlioteuliwa kutangaza matendo yake
Alowaita na kuwapa mwanga.

Mungu mwenyezi bwana wao alisema nao maneno haya,
Mkitii amri zangu na kulishika hili agano langu,
Mtakuwa wakipekee na makuhani ,taifa takatifu
Mtakuwa tunu watu wangu kuliko makabila yote.

Lakini nyinyi ni ukoo mteule
Makuhani na ni taifa takatifu,
Mlioteuliwa kutangaza matendo yake
Alowaita na kuwapa mwanga.

Kwa kuwa sasa tumeshajua ya kwamba Mungu wetu ni mwema
Tuwache uovu hila na unafiki, husuda na masingizio,
Sote tuwe na hamu ya maziwa halisi maziwa ya kiroho,
Ili kwa hayo yote tupate kuukulia zaidi wokovu.

Lakini nyinyi ni ukoo mteule
Makuhani na ni taifa takatifu,
Mlioteuliwa kutangaza matendo yake
Alowaita na kuwapa mwanga.

Kama mawe yaliyo hai tujengwe nyumba za kiroho,
Tutumikeni kama makuhani waliokubalika,
Tumtolee Mungu dhabihu zetu takatifu za kiroho,
Kwani amwaminie Mungu hataaibika milele Amin

Lakini nyinyi ni ukoo mteule
Makuhani na ni taifa takatifu,
Mlioteuliwa kutangaza matendo yake
Alowaita na kuwapa mwanga.
