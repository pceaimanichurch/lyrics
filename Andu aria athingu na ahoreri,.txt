Andu aria athingu na ahoreri,
Me ngoro njenga ciyuire tha
Nimi ciao itari njambanio,
Ta kimaiguei, uria marathimitwo,
Ni Roho wa ma.

Mahana riua rikiratha,
Rirathaga nduma igathira,
Andu othe makarikenera, uthingu uhana
Ta itu riri na mbura riarikia kuura.

Anabii othe na atumwo othe, 
Moragirwo makiruira,
Ngoro iria thingu na horeri, itigathahio,
Uthingu ni uthamaki wa kwihokeka.

Nao aria mari uthu na uthingu,
Na nimathuire uhoro wa ma,
Roho oigire metagwo ithuki ,na miti miumu,
Ningi metagwo miigua na ni marima.

Ugi wothe wa ngoro ciao,
Meninaga naguo magakua,
Meciria mao magathuka, o ta ma nyamu.
Ngoro ciao ikarura,gukira nyongo.

Kirathimo kiao ni giki:-
Kiria Roho amarathimiire
Na igai riria makagaya hari Jehova .
Nimarakara mahiu o na kirumi.

Muti uria wambiirwo Mwathani, 
Gitina-ini hari uhonokio. 
Niho he mai ma gwithamba, mehia mathire. 
Uthingu ni uthamaki wa kwihokeka.