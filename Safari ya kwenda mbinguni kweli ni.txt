Safari ya kwenda mbinguni kweli ni ngumu
Safari ina mengi ya kutia uchungu
Hakika si ya mchezo
Lazima upigane na shetani, tamaa isikukalie juu
Moyo wako nao uvumilie, ya dunia yapige teketeke

Manahodha, mabaharia si ngumu kidogo,
Hata si kama ya meli
Rubani nanyi abiria si rahisi sana,
Hata si kama ya ndege

Safari ya mbinguni yahitaji moyo mweupe
Lazima ukubali nyenyekea kama mtoto
Safari si ya mchezo

Safari ya mbinguni yahitaji uzitubu dhambi
Lazima ukubali makosa bila kushurutishwa
Safari si ya mchezo

Safari ya mbinguni yahitaji moyo wa upendo
Kupenda watu wote hata pia adui yako
Safari si ya mchezo